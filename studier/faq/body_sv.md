# Vanliga frågor

## Examination

### Hur lång tid får en rättning av tenta ta?  
Den studerande har rätt att få skriftligt prov rättat och betygssatt utan omotiverad fördröjning. Resultat ska enligt KTHs riktlinjer meddelas studenterna inom tre veckor (15 arbetsdagar) efter tentan och senast 7 dagar före omexamination. Resultatet ska meddelas direkt till den enskilda studenten via [Ladok](https://www.student.ladok.se/student/app/studentwebb/).

### Vad gör man om tentaresultatet dröjer?  
Om endast ditt enskilda resultat dröjer, kontakta examinator. Skulle detta inte hjälpa eller om resultatet dröjer för hela kursomgången rekommenderar vi istället att ni meddelar oss på Studienämnden så vi kan höra oss för med examinator eller vid behov PA.

### När måste man få ut kompletteringar?
Komplettering skall äga rum inom sex veckor, räknat i terminstid, efter att studenterna meddelats examinationsresultaten och före nästa examinationstillfälle. Studenten bör i regel också få reda på vad kompletteringen innebär när examinationsresultatet meddelas.

### Hur anmäler jag mig till tentamen?  
Logga in på Ladok med hjälp av ditt KTH-konto. Tryck sedan på Examinationstillfällen i sidomenyn. Efter det tryck på "Anmäl"-knappen för dem tentorna du tänker anmäla dig till.

## Registrering

### Hur fungerar kursansökan inför terminen?  
KTH har en väldigt bra [guide](https://www.kth.se/student/studier/val/valja-kurs-1.316312) om just det ämnet.

### Vart vänder jag mig kring kursregistreringar?  
I första hand till Studievägledaren (<svl-data@kth.se>) eller kursansvarig/examinator.

### Kan jag omregisteras på en kurs?  
Ja, i mån av plats, enklast genom att fylla i [detta formulär](https://www.kth.se/student/studier/kurs/kursregistrering/omregistrering-pa-kurs-1.1142776).

## Poängkrav

### Om jag läst kurser på ett annat universitet, kan det räknas in i utbildningen jag läser nu?  
Med programansvarig lärares (PA:s) godkännande kan du tillgodoräkna dig kurser från andra universitet, förutsatt att de passar in i programmet.

### Obligatoriska moment krockar, vad gör jag då?  
 Maila din PA samt informerar kursansvariga i båda kurserna och sektionens studienämnd.

### Vad händer om jag inte klarar en kurs?
Om du inte klarar en kurs kan det innebära att du inte kommer få läsa kurser som har den kursen som förkunskapskrav, det kan samtidigt innebära att du inte får studiemedel p.g.a. för få tagna poäng. Du kan alltid prata med studievägledaren och be att få läsa om kursen.

### Eftersom att jag bara behöver klara 45 hp per år för att få CSN, kan jag då registrera mig på 45 hp och få studiestöd på heltid?
Nej, du måste fortfarande vara kursregistrerad på 60 hp per läsår, annars riskerar du att bli återbetalningsskyldig.

Kom ihåg, fråga alltid om du är osäker! Du kan alltid kontakta Studienämnden, vi hjälper dig gärna!


Mer info går att hitta på [THS hemsida](https://thskth.se/sv/utbildning).
