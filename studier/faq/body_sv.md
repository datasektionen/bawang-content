# Vanliga frågor

## Examination

**Hur lång tid får en rättning av tenta ta?**  
Den studerande har rätt att få skriftligt prov rättat och betygssatt utan omotiverad fördröjning. Resultat ska meddelas studenterna inom tre veckor (15 arbetsdagar) efter tentan; dock senast 7 dagar före omtenta. Resultatet ska meddelas direkt till den enskilda studenten via [Ladok](https://www.student.ladok.se/student/app/studentwebb/) .

**Vad gör man om tentaresultatet dröjer?**  
Kontakta examinator och påpeka detta. Om det inte hjälper kan du vända dig till Studienämnden som tar frågan vidare till PA, om examinatorn inte gör något åt det.

**När måste man få ut kompletteringar?**
”Komplettering skall äga rum inom sex veckor, räknat i terminstid, efter att studenterna meddelats examinationsresultaten och före nästa examinationstillfälle”. Det gör att studenten bör få reda på vad kompletteringen innebär när examinationsresultatet meddelas.

**Hur anmäler jag mig till tentan?**  
Logga in på Ladok med hjälp av ditt KTH-konto. Tryck sedan på Examinationstillfällen i sidomenyn. Efter det tryck på "Anmäl"-knappen för dem tentorna du tänker anmäla dig till.

## Registrering

**Hur fungerar kursansökan inför terminen?**  
KTH har en väldigt bra [guide](https://www.kth.se/student/studier/val/valja-kurs-1.316312) om just det ämnet.

**Hur gör man om man inte blivit kursregistrerad?**  
Kontakta din studivägledare.

**Vart vänder jag mig kring kursregistreringar?**  
Till kursansvarig lärare eller examinator på kursen.

**Kan jag omregisteras på en kurs?**  
Ja, prata med din studievägledare.

## Poängkrav

**Om jag läst kurser på ett annat universitet, kan det räknas in i utbildning jag läser nu?**  
Ja, om de passar in i ditt program, men du måste då få tillgodoräknande beviljat av programansvarig lärare (PA).

**Obligatoriska moment krockar, vad gör jag då?**  
 Maila din PA samt informerar kursansvariga i båda kurserna och sektionens studienämnd .

**Vad händer om jag inte klarar en kurs?**  
Om du inte klarar en kurs kan det innebära att du inte kommer få läsa kurser som har den kursen som förkunskapskrav, det kan samtidigt innebära att du inte får studiemedel p.g.a. för få tagna poäng. Du kan alltid prata med studievägledaren och be att få läsa om kursen.

Kom ihåg, fråga alltid om du är osäker! Du kan alltid kontakta Studienämnden, vi hjälper dig gärna!


Mer info går att hitta på [THS hemsida](https://thskth.se/sv/utbildning).
