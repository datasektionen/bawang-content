Datasektionens hedersmedlemmar
------------------------------

En hedersmedlem är en sådan person som *synnerligen främjat sektionens
intressen och strävanden*. För att nominera hedersmedlem skickas motion
in till D-Rektoratet med en motivering, så att denna sedan ska kunna tas
upp på nästkommande Sektionsmöte för beslut.

## Medlemmar

-   Örjan Ekeberg, Programansvarig Datateknik, 2019
-   Helen Lindkvist, Studievägledare Medieteknik, 2015
-   Alicja Lissenko, Studievägledare Datateknik, 2015
-   Kjelle och Heidi, Väktare, 2015
-   Lena Edvardsson, 2013
-   Stefan Nilsson, 2013
-   Henrik Eriksson, 2012
-   Britt Isaksson, Studievägledare Datateknik, 2008
-   Stefan Arnborg, Programansvarig Datateknik, 2005
-   Inger Larsson, Kanslichef, 1997
-   Yngve Sundblad, f.d. Prodekanus, 1988
-   Stefan Östlund, Elektro, 1983
-   Katrin Rosenqvist, Fysik, 1983
-   Johan Groth, Fysik, 1983


### Örjan Ekeberg

Örjan Ekeberg har varit programansvarig i flera år och aktivt arbetat med att förbättra programmet för oss alla. Han har alltid haft studenternas bästa i åtanke och gjort allt han kunnat för att få skolsammanslagningen att bli så bra som möjligt. Han har även ställt upp för Mottagningen i flera år och firat sina bemärkelsedagar med oss. Med detta kan man utan tvekan säga att Örjan förtjänar vara hedersmedlem hos Datasektionen.

### Helen Lindkvist och Alicja Lissenko

Våra studievägledare gör helt otroligt mycket för att hjälpa sektionsaktiva studenter med att
få studierna att gå ihop. De förtjänar ett tack.

### Kjelle och Heidi

Vissa är bättre än andra.

### Lena Edvardsson

*Beskrivning saknas.*

### Stefan Nilsson

*Beskrivning saknas.*

### Henrik Eriksson

Henrik Eriksson har i många års tid varit en nära vän till sektionen.
Han har bland annat ställt upp för sektionens Mottagning ett otal
gånger, hållt sci-fi-föredrag i ESCapen, delat ut böcker samt deltagit i
många andra aktiviteter vid sektionen. Dock har sektionen framförallt
Henrik att tacka för hans goda pedagogik och inspirerande engagemang i
de många kurser han hållt för oss dataloger genom åren. Henrik är alltid
öppen, glad och trevlig mot oss studenter samt har alltid vårt bästa i
åtanke. Att han fortsätter göra sitt yttersta för att få undervisa för
oss trots att rektorn ignorerat våra demonstrationer och sagt upp honom
på grund av hans ålder säger en hel del. Kort sagt är Henrik en nära vän
som sedan länge förtjänar att bli hedersmedlem.

### Britt Isaksson

Britt 'Bitte' Isaksson, har under ett antal år varit den man vänder sig
till när man har problem med sin utbildning. Många ledsna dataloger har
förtvivlat sökt sig till kansliet, men med glada steg gått därifrån
efter ett samtal med Bitte. Men inte nog med det, Bitte har även glatt
ställt upp i mer studentikosa sammanhang, och hjälper gärna till med så
väl mottagningen som annat. Att hon alltid glad och hjälpsam mot alla
frustrerade Dataloger gör Bitte mer än väl förtjänt av ett
hedersmedlemskap.

### Stefan Arnborg

Stefan Arnborg har varit programansvarig för D-programmet i drygt 10 år
och därigenom starkt engagerad i programmets kvalitet och utveckling. De
utmärkta möjligheter vi har att påverka vårt program är till stor del
hans förtjänst. Därför kan man utan tveka hävda att Stefan Arnborg
synnerligen främjat sektionens intressen.

### Inger Larsson

Inger Larsson har i egenskap av världens troligen mest godhjärtade
människa alltid ställt upp för Konglig Datasektionen. Hon har både i
sitt arbete som kanslichef och privat ställt upp med tid och pengar för
sektionens bästa. Inger Larsson har alltid en minut över för den som
behöver henne.

Inger Larsson skall dessutom premieras för sina enastående
skådespelarinsatser i "Den svarta filmen" (1995) och i diverse
mottagningsaktiviteter genom åren.

Kort sagt är Inger Larsson Datasektionens ständige vän och har sedan
länge förtjänat åtminstone ett hedersmedlemskap.

### Yngve Sundblad

Yngve Sundblad var en av de drivande krafterna bakom Datatekniklinjens
tillkomst på KTH. Han har därefter verkat som Linjenämndens ordförande
samt Prodekanus. Han utnämndes till Hedersmedlem, i samband med Konglig
Datasektionens 5-års jubiléum, som ett bevis på vår uppskattning av hans
genuina engagemang för Datatekniklinjen genom åren.

### Stefan Östlund, Katrin Rosenqvist, Johan Groth

Johan Groth, Katrin Rosenqvist och Stefan Östlund var på skilda sätt
aktiva i samband med Primus mottagning och grundandet av Kongliga
Datasektionen. De blev Hedersmedlemmar av Konglig Datasektionen på dess
konstitutionerande SM i oktober 1983.
