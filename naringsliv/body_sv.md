# Näringslivsgruppen
​
Vill ert företag komma i kontakt med Dataloger? Vi i Näringslivsgruppen
arbetar aktivt för ett ökat samarbete mellan datastudenter och näringsliv. Vi
hjälper er att anordna event där studenter kan komma i kontakt med er och ert
företag, för att få en inblick i det framtida arbetslivet. 

Om ni t.ex. vill rekrytera eller göra reklam finns det många sätt att gå
tillväga, exempelvis via en traditionell lunchföreläsning, reklam eller
annonsering. Här nedan listar vi våra vanligaste
kontaktvägar/event, men vi kommer gärna på nya idéer tillsammans med er. 

Hör gärna av er till oss inom näringslivsgruppen, via mail eller
telefon, för mer information. 

E-post [foretag@datasektionen.se](mailto:foretag@datasektionen.se)

​
## Pub
​
Ta chansen och presentera ert företag på någon av våra populära
onsdagspubar. Hit anländer dataloger för att ta någonting äta och dricka
efter skoldagens slut. Det är en bra möjlighet för att mingla med
studenterna i en mer avslappnad miljö och presentera ert företag, om så
önskas finns även möjlighet att hålla en föreläsning innan. Vi står för
personal och hjälper er med annonseringen.
​
## Lunchföreläsning
​
Lunchföreläsningarna brukar vara mycket uppskattade av studenterna. Ni
håller en presentation under lunchen (kl. 12:15-13:00) för cirka 80
studenter samtidigt som de äter en enklare lunch som ni bekostar. Vad ni
vill prata om på föreläsningen är helt upp till er och ni kan även välja
vilken typ av mat som serveras. På lunchföreläsningen kan ni exempelvis
presentera företaget, projekt eller Trainee-program.
​
## Annonsering
​
Ett mycket bra sätt att nå ut till många datastudenter är att annonsera på våra sociala medier. Vill ni annonsera på Näringslivsgruppens Facebooksida med över 1000 följare? Gör en förfrågan [här](https://docs.google.com/forms/d/e/1FAIpQLSckG6WdOWUJzq-wQZYSc600Ted_N6PY6QM5l65DILzeyPFZoA/viewform?usp=sf_link)! Vi erbjuder också ett annonseringspaket där det ingår en facebookannons, ett instagram inlägg, en instagram story och ett inlägg i datasektionens jobbkanal. Vill ni ha annonseringspaketet kan ni kontakta oss här [foretag@datasektionen.se](mailto:foretag@datasektionen.se).
​
​
## Reklam
​
Vill ni ha chansen att få göra dataloger lite gladare och samtidigt göra
reklam? Sponsra då sektionen med en rolig eller andvändbar pryl eller
varför inte göra något helt nytt och annorlunda? Endast fantasin sätter
gränser.
