# Datasektionens Mottagning

## Projektet

Datasektionens Mottagning är ett projekt som välkomnar nya studenter på civilingengörsprogrammet i Datateknik till KTH. Projektet pågår i fem veckor, från mitten av augusti till slutet av september. Vi arrangerar roliga evenemang för att göra de nyantagnas start på KTH så enkel och rolig som möjligt, med målet att introducera alla till studierna och det efterföljande ingenjörslivet så gott det bara går. Varje år börjar drygt 200 nya studenter på civilingenjörsprogrammet i datateknik, och de mottas av cirka 60 engagerade studenter från högre årskurser.

## Samarbeta med oss

Det finns flera olika samarbetsmöjligheter både innan, under och efter Mottagningen som kan vara riktade mot antingen de nyantagna eller de äldre studenter som hjälper till med Mottagningen. Lunchföreläsningar, tryck samt medverkan under event är bara några få exempel på de möjligheter som finns, och vi är även riktigt lyhörda för vad ni som företag skulle kunna tänkas vilja hjälpa till med.

## Kontakta oss

Mottagningens ledningsgrupp består av fem personer. Vi nås enklast via e-post på [titel@datasektionen.se](mailto:titel@datasektionen.se). Är ni intresserade av att sponsra Mottagningen bokar vi gärna in ett möte för att berätta mer och bolla idéer!
