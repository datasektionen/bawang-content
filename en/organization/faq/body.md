# FAQ

## FAQ angående fester, arrangemang och events


### Jag tycker det vore asfett att göra en fest, men jag vet inte hur..

Tekniskt sett får vem som helst ha en fest, men för att ordna fest på
Data så måste du vara medlem på Datasektionen. Dessutom måste du ha en
lokal, ett festtillstånd och en utbildad ansvarig för tillställningen.
Behöver du hjälp så kan du maila Drektoratet på drek@d.kth.se!

#### Måste jag vara medlem i Datasektionen för att få göra saker?

Ja, du måste vara medlem. Det enda du får göra om du inte är medlem är
att vara i META mellan 06 och 17.

#### Jag behöver en lokal, kan jag låna META?

I Datas reglemente står följande §7: Sektionslokalen kan endast
bokas/hyras av sektionernas styrelser, nämnder och funktionärer, såväl
som av organ inom THS, kårföreningar och andra sektioner. Men ta kontakt
med den nämnd du anser hör ihop med den aktivitet du vill ha så kan dom
förhoppningsvis hjälpa dig. Är du inte säker på vem du ska prata med,
kontakta Drektoratet!

#### Men, jag gillar inte META (yeah, right) och skulle vilja vara någon annanstans. Finns det inget annat för mig?

Jo då. THS har sina gasque-salar t ex. Dessa kostar förvisso pengar att
hyra men de är också väldigt trevliga att vistas i och det krävs då
ingen serveringsansvarig. Det ska också nämnas att om du hyr som
kårmedlem (och därför också sektionsmedlem) så gör du det billigare (typ
halva priset). Gör du det via din sektion så får du göra det ännu
billigare (fast pris för varje lokal). För att göra lokalbokningen
kontaktar du THS Programgrupp, bestående av Nymble Klubbmästeri, RN
Eventteknik, Platoon DJ’s och Filmnämnden.

#### Men hallå? Måste jag ha alkohol med om jag ska anordna någonting?

Absolut inte. Man kan anordna alla typer av event i META (eller andra
lokaler) och vill man göra det utan alkohol så gäller samma procedur men
att den ansvarige inte behöver ha STAD-utbildningen.

#### Jag har hört något om festanmälan, är det något jag behöver bry mig om?

Ja, generellt sätt är det bra att ha festanmälan vid arrangemang
eftersom man då gör väktarna medvetna om att man är där och roar sig.
Men är man fler än 20 så måste man ha en festanmälan (oavsett om man ska
ha med alkohol eller ej). Prata med Sektionsordförande (ordf@d.kth.se)
eller Klubbmästare (klubbm@d.kth.se) så hjälper de dig med detta (i alla
fall om du ska boka META).

#### Hur får jag veta allt jag behöver om lokalen jag bokar?

Prata med ansvarige uthyrare, t ex Lokalchefen (lokalchef@d.kth.se)
ifall du hyr META.

––––––––––––––––––––––––––––––––––––––––––––––––––––––––––––––––––––

### Ordningsregler


<https://intra.kth.se/polopoly_fs/1.662086!/fester_kth_lokaler.pdf>

THS-lokaler
-----------

<http://ths.kth.se/wp-content/uploads/2010/01/THS-Hyrespriser-fr.-2014-02-19.pdf>

### Hur du får ekonomiskt stöd för sektionsverksamhet

Har du en idé till ett roligt event för sektionsmedlemmarna? Eller
behöver du göra ett viktigt inköp? Om du inte har pengar kan du alltid
ansöka om ekonomiskt stöd från sektionen.

### Vadå för pengar?

Ordförande, d-Rektoratet och Sektionsmötet (SM) kan alla besluta om att
skjuta till lite pengar för aktiviteter och inköp som gäller sektionen.
Ordförande kan besluta om summor upp till 2000 kr, d-Rektoratet upp till
10 000 kr och SM kan ta beslut gällande alla summor över detta. Dessa
medel kommer ur den budgeterade dispositionsfonden.

### Hur gör jag?

Behöver du bara ett litet tillskott? Om det gäller en summa upp till
2000 kr räcker det med att du mailar ordförande med en motivering.

För utdelning av summor mellan 2000 och 10 000 kr behöver d-Rektoratet
ta ett styrelsebeslut. Detta görs på d-Rektoratsmöte (DM) och kallelsen
till dessa går ut fem dagar innan mötet. Skicka ett mail till styrelsen
(drek@d.kth.se) där du motiverar din ansökan; därefter är du varmt
välkommen att närvara på DM för att presentera din förfrågan och svara
på frågor kring denna.

Beslut som gäller summor överstigande 10 000 kr behöver ett beslut på
SM, där alla sektionens medlemmar får närvara. Skicka en motion till
styrelsen inför det DM som brukar hållas precis innan SM där du
motiverar dig. Tveka inte att höra av dig om du har frågor om formalia
eller vill komma i kontakt med någon du kan bolla idéer med - detta är
högst uppskattat. Därefter uppmanas du närvara på DM innan SM för
diskussion kring motionen och till SM följs detta sedan upp av ett
motionssvar författat av d-Rek. En LaTeX-mall för motioner hittar du
under rubriken "Motion" på [denna](/sektionen/organisation) sida.
