Sammansättning
--------------

D-rektoratet består av sju ledamöter. Dessa arbetar tillsammans i
styrelsen men fungerar också som samordnande kontakt för funktionärer
och nämner på Konglig Datasektionen.

## Sektionsordförande

Sektionens ordförande leder D-rektoratets arbete. Ordföranden ansvarar
även, tillsammans med ledamoten för sociala frågor och relationer, för
kontakten med THS och andra sektioner.

Ordföranden ser till att saker blir gjorda på sektionen och får ta tag i
uppgifter som inte direkt faller på någon annan funktionär. Ansvarar
även för att det upprättas en verksamhetsberättelse varje år som talar
om vad som hänt under året.

__Kontaktnämnd__

* Mottagningen

## Vice sektionsordförande

Vice ordförandens viktigaste roll är att assistera och avbelasta
ordförande för att säkerställa att denna inte överarbetar sig. I detta
ingår bla. att vara beredd på att rycka in som ställföreträdande
ordförande om ordförande inte kan fullgöra sina förpliktelser, hålla
möten (som arbetsmöten,SM eller DM) och representera sektionen.

Vice sektionsordförande bör vara villig att ta många små uppgifter som
inte tillhör någon specifik D-rek'post eller hinns med av relevant
styrelseledamot. Det kontinuerliga ansvaret utgörs mest av fika samt
ansvar för sektionens nycklar och accesser.

__Kontaktnämnder__

* Fanbärare

* Mulle Schmeck

* Valberedningen

* dÅre

* GEEK

## Kassör

Kassören håller helt enkelt reda på sektionens ekonomiska bit. Det
gäller deklarationer, fakturor och naturligtvis bokföringen. Kassören
och sektionsordföranden är de som har firmateckningsrätt för sektionen.

__Kontaktnämnder__

* DKM

* METAspexet

* Vårbalen

* Bröllopet

* Prylmångleriet

## Sekreterare

Sekreteraren är ansvarig för att protokoll skrivs, undertecknas,
justeras och arkiveras. Sekreteraren ansvarar också för att brev delas
ut till rätt personer. Även allmän formalia är sekreterarens uppgift.


__Kontaktnämnder__

* Datas Art Director

* Kårfullmäktige

* DESC

* Redaqtionen

* Sektionshistoriker


## Ledamot för utbildningsfrågor

Det löpande arbetet med utbildningsfrågor sköts av Studienämnden. Deras
kontaktperson i styrelsen ser till att arbetet inte stannar av. Ibland
kan ledamoten till och med få representera på något utskottsmöte som KTH
håller.


__Kontaktnämnder__

* Programansvarig student

* Studienämndens ordförande

* Ärkedemon

* Internationella utskottet

* Studerandeskyddsombud


## Ledamot för studiesociala frågor

Har frågor som rör medlemmarnas psykiska
och fysiska miljö som ansvarsområde. Arbetar med att utveckla
medlemmarnas
studentliv. Dessa ansvarsområden inkluderar att:

* strategiskt arbeta med utvecklingen av sektionens studiesociala
verksamhet
* verka för en god studiemiljö
* upprätthålla och förvalta kontakten med andra sektioner och
organisationer
* verka för en god sammanhållning mellan sektionens engagerade medlemmar
* från styrelsen arbeta med frågor som berör jämlikhet, mångfald och
likabehandling
på sektionen

Det är viktigt att framhärda att miljö innefattar såväl den fysiska som
den psykosociala miljön.


__Kontaktnämnder__

* Idrottsnämnden

* Ljud- och ljusansvarig

* METAdorerna

* Qulturnämnden

* Jämlikhetsnämnden


## Ledamot för näringsliv och kommunikation

Arbetar med och för i styrelsen de frågor
som rör näringsliv och kommunikation, samt är kontaktperson för
sektionens verksamhet
som avser dessa områden. Dessa ansvarsområden inkluderar att:

* överblicka och verka för stärkandet av varumärket Datasektionen
* strategiskt arbeta med utvecklingen av sektionens olika verktyg för intern och extern kommunikation tillsammans med berörda funktionärer
* strategiskt arbeta med utvecklingen av sektionens näringslivsverksamhet
* bistå Näringslivsgruppen i samordnandet av näringslivsfrågor på
sektionen


__Kontaktnämnder__

* Studs

* Crash & Bränn

* Kommunikatör

* Näringslivsgruppen

* D-dagen
