# Internationella nämnden

Datasektionens internationella nämnd är ansvarig för alla internationella aktiviteter på Datasektionen och är delad med Sektionen för Medieteknik. Leds av Datasektionens internationella studentkoordinator (HT-23: Håvard Alstadheim) och Sektionen för Medietekniks internationella samordnare (2023: Lovisa Condé).

## Allmänt

Internationella nämnden fokuserar på att introducera internationella studenter till vår sektion. Det inkluderar att anordna evenemang för internationella studenter, att hjälpa internationella studenter att delta i Datasektionens aktiviteter och att erbjuda en plattform för kulturellt utbyte mellan svenska och internationella studenter. Nämnden är öppen för alla studenter på Datasektionen, oavsett om du är internationell eller inte.

Gå med i [Meta Internationals WhatsApp-gruppen](https://dsekt.se/whatsapp) eller kolla där Datasektionen lägger upp eventinfo för att få uppdateringar från Internationella Nämnden!

# Gå med i nämnden

Genom engagemang i nämnden kan organisatörer samla timmar mot de 0.2 bonuspoängen som används för att söka utlandsstudier. Det krävs 25 timmars engagemang inom ett 4 månaders intervall för att få bonuspoängen, och det är nämndordföranden (internationella studentkoordinatorn) som har ansvar för att räkna timmarna och registrera dem hos THS.

Nämnden rekryterar nye medlemmar hela året. Medlemmar kan vara eventorganisatörer, eller göra flera andra uppgifter som att koordinera kommunikation eller översättningsarbete. Är du intresserad av att gå med i nämnden, skriv till [isc@datasektionen.se](mailto:isc@datasektionen.se).

## Minska Barriärerna för Internationella Studenter

Internationella nämnden har ett projekt som heter "Översätta Styrdokument". Projektet syftar till att översätta [viktiga dokument](https://styrdokument.datasektionen.se/) till engelska, så att internationella studenter kan få en bättre förståelse för vad som händer på Datasektionen. Detta är ett projekt som är öppet för alla studenter på Datasektionen. Om du är intresserad av att hjälpa till med detta, vänligen kontakta [isc@datasektionen.se](mailto:isc@datasektionen.se).

## Evenemang

Internationella nämnden anordnar minst två evenemang per termin för internationella studenter som hör till Konglig Datasektionen eller Sektionen för Medieteknik.

Exempel på evenemang är internationella gasquer, filmkvällar, brädspelkvällar, karaokekvällar, nätverksevenemang (för att presentera sektionens nämnder) och utomhusaktiviteter som skridskoåkning eller vandring. I början av varje termin samarbetar nämnden även med datas mottagningen (bara HT) och den internationella mottagningen som anordnas av THS (varje termin).

## International Reception

THS anordnar en mottagning för internationella studenter i början av varje termin. Internationella Nämnden organiserar sektionsspecifika events i samarbete med THS Internationella Mottagning. Mottagningen är ett bra tillfälle att träffa internationella studenter och delta i roliga aktiviteter. Om du vill hjälpa med sektionsspecifika events så kan du göra det genom Internationella Nämnden. Om du istället vill vara del av hela THS Internationella Mottagning så kan du till exempel bli en buddy. Om du vill bli en buddy, titta på [THS International's facebooksida](https://www.facebook.com/thsint).
