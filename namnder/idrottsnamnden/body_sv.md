# Idrottsnämnden

Idrottsnämndens aktiviteter beror helt på vad dess medlemmar vill göra. Vi satsar bl.a. på att delta i alla grenar i THS-Mästerskapen samt att hålla kontinuerliga aktiviteter vid sidan av studierna. För närvarande är ca 180 dataloger medlemmar i vår [facebook-grupp](https://www.facebook.com/groups/datafotboll/) där de flesta diskussioner äger rum och i princip all information görs tillgänglig.

Vänd dig till idrottsnämnden när du vill:

* Bedriva någon idrott eller friluftsaktivtet
* Lära känna flera dataloger i olika årskurser
* Hålla dig hälsosam
* Träffa studenter från andra sektioner och tävla med dem i THS-M, vänskapsmatcher och diverse
* Få information och erbjudanden om idrott på sektionen och KTH

De aktiviteter vi främst kommer ägna oss åt är sporterna som ingår i THS-Mästerskapen:

* Basket
* Innebandy
* Volleyboll
* Fotboll

Om du är sugen på att syssla med någon annan idrott så hör gärna av dig, det mesta går att ordna!

Är du intresserad av att delta i någon av dessa aktiviteter så gå med i [facebook-gruppen](https://www.facebook.com/groups/datakthsport) eller hör av dig direkt till Sektionsidrottsledaren via [idrott@datasektionen.se](mailto:idrott@datasektionen.se). Du kan också skicka önskemål om aktiviteter du vill genomföra till denna adress. En annan informationskanal idrottsnämnden ämnar använda är nyheterna på sektionens hemsida.

## THS-Mästerskapen

Varje läsår hålls THS-mästerskapen (tidigare KTH-mästerskapen), där kårens sektioner tävlar mot varandra i olika sporter. Sporterna som ingår är:

* Innebandy
* Basket
* Volleyboll
* Fotboll

## Tech-i-taka
Tech-i-taka, vars namn härstammar från [tiki-taka](https://en.wikipedia.org/wiki/Tiki-taka), är Datasektionens fotbollslag och en del av idrottsnämnden. Laget är nyuppstartat (första säsongen spelas 2024) och spelar korpenserie. Du kan följa dem via instagram under användarnamnet @techitakakth

* När tech-i-taka rekryterar nya medlemmar kan man söka via länk: [https://dsekt.se/sok-tech-i-taka](https://dsekt.se/sok-tech-i-taka)
* När tech-i-taka inte rekryterar nya medlemmar får man ändå jättegärna anmäla sig att fylla lediga platser på träningar/matcher via detta formulär: [https://dsekt.se/extra-anmalan-techitaka](https://dsekt.se/extra-anmalan-techitaka)

## Externa länkar

* [THS Mästerskapen / Idrott på Tekniska Högskolans Studentkår](http://ths.kth.se/om-ths/idrott/)
