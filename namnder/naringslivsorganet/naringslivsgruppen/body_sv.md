# Näringslivsgruppen

Näringslivsgruppen (NLG) på Datasektionen arbetar med att förbättra relationen mellan näringslivet och datastudenter. Vi ser till att skapa värdefulla kontakter genom intressanta och engagerande event, samtidigt som vi drar in pengar till sektionen!

Är du ett företag och vill komma i kontakt med dataloger, klicka in [här](https://datasektionen.se/naringsliv) för att se vad vi erbjuder! 

## Vad gör vi?

Ett av våra vanligaste event är lunchföreläsningar. Vi bjuder in ett företag att hålla en presentation under lunchen (12.15-13.00) samtidigt som det bjuds på mat och dryck. Här brukar företag berätta om sig själva och ta upp relevanta jobb, projekt eller trainee-prorgram som är intressant för studenterna. 

Vi fixar även företagspubar, vilket innebär att ett företag deltar och presenterar sig på någon av våra onsdagspubar. Man kan då mingla med företaget i en mer avslappnad miljö. 

Vi ser också till att lägga upp annonser på discord, facebook och instagram från företag. Det kan vara en jobbannons eller en annons om andra projekt eller program företaget håller i som kan vara relevant och kul för datastudenter.



