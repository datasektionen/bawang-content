# Dadderiet

<img alt="Dadderiet-logga" src="https://static.datasektionen.se/mottagningen/dadderiet.svg" style="float: right; width: 35%" />

_Mottagningen börjar närma sig och förberedelserna är redan igång! I höst kommer återigen vilsna nØllan som behöver ett gäng supersnälla, jättetrevliga daddor som kan leda dem på rätt väg här på teknis. Därför är det dags för dig att redan nu söka Dadderiet till hösten 2017._

Kommer du ihåg när du själv började på KTH, en gång för länge sedan, att det då var två snälla personer i cerise snickarbyxor som tog hand om dig? En sådan kan du också bli. Som dadda tar du tillsammans med en annan dadda hand om en grupp nØllan och visar dem hur allt går till. Du lär känna nØllan och ger dem möjligheten att lära känna dig.

Utöver detta får du även ansvar för några områden inom Mottagningen, allt från att ordna godisförsäljning från BärBaren eller bygga upp labyrinten inför nattorienteringen till att anordna Hurry Scurryn. Utöver det får man som dadda bland annat valla nØllan, ligga i daddehögar och stå bakom baren.

I Dadderiet arbetar man hårt, men man har det också väldigt trevligt, mysigt och gosigt. Nu söker vi tjugosex öppna, glada, initiativrika, stresståliga och framförallt snälla dataloger som känner sig manade att under hösten vara med i Det Kongliga Dadderiet.

## Sök Dadderiet om du känner att:

* Tycker om att lära känna nya människor
* Har en positiv och entusiastisk attityd
* Inte är rädd för att ta ansvar för en hel grupp med vilsna nØllan
* Kan tänka dig spendera tre veckor i cerise snickarbyxor, snuttefilt och nappflaska

[Sök Mottagningen nu!](https://ston.datasektionen.se/applications/new)