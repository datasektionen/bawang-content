# Ekonomeriet

<img alt="Ekonomeriet-logga" src="https://static.datasektionen.se/mottagningen/ekonomeriet.svg" style="float: right; width: 35%" />

_För att mottagningen ska gå runt behövs det pengar, och också någon som tar hand om dem. Därför behöver mottagningen Ekonomeriet!_

Ekonomeriets huvuduppgift är att assistera presidiet (Storasyster och Konglig Öfverdrif) med de ekonomiska delarna av mottagningen. Då ekonomin måste fungera för att det ens ska bli en mottagning spelar därför Ekonomeriet en väldigt viktig roll.

Som ekonomerist får du chansen att se mottagningen från en lite annan sida än de andra grenarna och jobba i en liten tight grupp som dessutom jobbar nära presidiet.

Ekonomeriets huvudsakliga uppgifter är att hjälpa presidiet med bokföring, utbetalningar till personalen och handkassor. Då det sker en hel del försäljning under mottagningen är ansvaret för handkassorna väldigt viktigt. Här jobbar Ekonomeriet nära de daddor som är ansvariga för Bärbaren och ser till så att Bärbarförsäljningen fungerar som den ska med kontanter och kassasystem. Även under efterkören är det försäljning och daddor såväl som doquisar måste därför vara väl insatta i hur kassasystemet fungerar. Här spelar Ekonomeriet också en viktig roll! Under jourveckan får nämligen Ekonomeriet hålla i en liten kurs för resten av personalen där de lär sig hur försäljning fungerar.

Till Ekonomeriet söker presidiet ekonomiintresserade personer som gillar detaljer och struktur. Som ekonomerist har du chansen att vara med i personalens ljusa sida med möjligheten att hänga med nØllan och delta i aktiviteter men med en lite annan typ av uppgifter än resten av personalen.

Sitt första år i Ekonomeriet behöver man inte ha erfarenhet av ekonomi sen innan, även om det kan vara ett plus, utan det är något man får lära sig under året med hjälp av kvarsittande ekonomerister. Minst en ekonomerist förväntas nämligen vid mottagningens slut stanna kvar till kommande år så att erfarenheten och kunskapen förs vidare.

## Sök Ekonomeriet om du känner att:

* Gärna jobbar i ett mindre, tightare gäng
* Tycker att ekonomi är roligt/verkar roligt
* Gillar detaljer och struktur
* Har erfarenhet av bokföring sen tidigare (inte ett krav)

[Sök Mottagningen nu!](https://ston.datasektionen.se/applications/new)