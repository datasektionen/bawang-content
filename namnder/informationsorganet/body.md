# IOR

Kul att du hittat till IOR:s sida. Vi är även kända som _Informationsorganet_, vilket är ett namn som inte beskriver vår verksamhet särskilt bra. Det IOR sysslar med är utveckling av nya system och underhållning av Datasektionens nuvarande system. Kort och gott, vi är ett gäng studenter som tycker om att programmera och lära tillsammans. Här är alla välkomna, oavsett om du jobbat som utvecklare i några år eller är helt ny till programmering.

## Sektionens system

Sektionens system finns på vår [Github](https://dsekt.se/github-link-website), om ni vill ha access att se eller redigera något kan ni begära access genom detta [formulär](https://dsekt.se/github-access).

### Urval av systemen

Här har listar vi några system som tidigare studenter har byggt och sen dess använts flitigt:
<ul>
  <li>
    [Cashflow](https://cashflow.datasektionen.se) är nog vårt mest använda system. Här kan du registrera utlägg som du gjort för sektionen och så betalar Kassör (eller annan ansvarig) så snart som möjligt ut pengarna till dig. Smidigt, va??
  </li>
  <li>
    [Mentometer](https://mentometer.datasektionen.se) används för att ta vissa beslut under sektionsmöten (SM).
  </li>
  <li>
    [aaallt](https://aaallt.datasektionen.se/) är kanske inte vårt mest spännade system, men här kan du klicka dig vidare till nästan alla andra system sektionen har.
  </li>
</ul>

### Nuvarande projekt (uppdaterad november 2021)

<ul>
  <li>
    Budget HD: Vårt nuvarande budgetsystem har sina problem och därför har utvecklingen av ett nytt, bättre (förhoppningsvis) system påbörjats, i HD.
  </li>
  <li>
    dUrn 2.0: Vårt nuvarande system för urnval (se [reglementets 3.12.7](https://styrdokument.datasektionen.se/reglemente#3-12-6-sekretess) för mer information) behöver göras om lite grann. Systemet byggs om med en backend i Go och frontend i React.
  </li>
</ul>

## Engagera dig i nämnden

Vi försöker regelbundet hålla i hackerkvällar där alla är välkomna. Vanligtvis från 17:00 och framåt på torsdagar, i datasalen Grå (eller någon av de salarna i närheten) och ibland på Zoom. Hit kan du komma för att hänga med oss, se vad vi håller på med, eller själv utveckla något för sektionen! Om du är intresserad och vill kolla om det är hackerkväll denna vecka, gå med i vår [slack](https://ior.slack.com). Hoppas vi ses!!
