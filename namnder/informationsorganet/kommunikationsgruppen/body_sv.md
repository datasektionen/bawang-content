# Kommunikationsgruppen

Vi existerar för att alltid förbättra sektionens inre och yttre kommunikation. Den inre kommunikationen handlar om att se till att alla sektionsmedlemmar lätt kan kommunicera med varandra, få tag på information om hur sektionen fungerar och ser ut samt utan friktion få reda på vad som händer i nuläget i form av evenemang och händelser. Den yttre kommunikationen handlar istället om att se till att nyfikna blivande studenter får veta vad KTH-dataloger gör och att företag vet vilka vi är.

För att åstadkomma detta jobbar vi i Kommunikationsgruppen mot att göra sektionens kommunikationskanaler effektiva och håller sektionens officiella sociala medier, som [Instagram](https://www.instagram.com/datasektionen/) och [Facebook](https://www.facebook.com/KongligDatasektionen), aktiva och lärorika!

## Hur går man med Kommunikationsgruppen?

Vi rekryterar efter varje mottagning men kan även ta in folk när som helst. Vid intresse, kontakta Kommunikatör på [info@datasektionen.se](mailto:info@datasektionen.se).
