# Prylmångleriet

Vad tusan är Prylmångleriet och vem är Prylis?

Jo Prylis leder prylmångleriet, sektions nämnd som har hand om märken, Ovvar och annat prylrelaterat! Till vår vanliga verksamhet hör bland annat märkesdesign och försäljning, men även andra projekt så som att designa sektionens sångbok. Utöver det finns väldigt stora möjligheter att genomföra andra projekt/ideér, prata med Prylis om du har någon idé du vill förverkliga.

Prylmångleriet är onekligen stället att vända dig till om du vill pimpa din Ovve bortom alla tänkbara gränser. Vanligtvis säljer prylmångleriet märken i META varannan onsdag mellan 12:15 och 13:00, men det kan även förekomma försäljningar på events eller när någon godtycklig medlem av prylmångleriet känner att hen har för lite studier. 

Om det är något du känner att du vill veta så ta jättegärna kontakt över mail [prylis@datasektionen.se](mailto:prylis@datasektionen.se) eller på [facebook](https://www.facebook.com/dataprylis)!

## Vad finns hos Prylis?

Prylis har otroligt mycket roliga grejer, så det är bara att komma förbi på någon onsdagsförsäljning och se för sig själv! Bland annat säljer vi märken, pins, manschettknappar, sångböcker och Ovvar. Det är en sak att se en lista, men för att få hela upplevelsen måste ni som sagt komma dit och se för er själva.

<!---
## TJO ETTAN!
## Vad är det här för fasoner, märken?
## Ja, ni ska ju göra erat årskursmärke!!!

Årskursmärket är ett märke som är unikt för er årskurs, det är bara ert och ni bestämmer hur det ska se ut! Det gör ni genom att spotta ut så många olika förslag att ni kräks, och sen kommer ni att få rösta på vilket förslag ni tycker är minst dåligt.

## Tidigare märken

[Håååååååår](https://www.dropbox.com/sh/lj0v7gnd0ka6lm2/AAD476H0BQdIpU3OAo58pOIka?dl=0) är några märken från tidigare årskurser, bara så att ni vet hur otroligt lågt ribban ligger.

## Hur gör man dåååråååhhhh?!?
## Men använd mallen bara

För att allting ska gå smidigt som smör finns det en ball mall (en ballmall?) att utgå ifrån. Den finns [här](https://www.dropbox.com/s/d50wfb3r95nglh4/%C3%85rskursm%C3%A4rke%20mall.svg?dl=0). Mallen öppnas bäst i Inkscape, använder ni något annat kan ni behöva böja om texten eller göra andra jobbigheter. Snälla använd Inkscape så slipper jag pilla.

## Hur skickar man in dååå?

När du har gjort ett jävligt vasst (eller riktigt ovasst) märke ska du bara transportera det genom cyberrymden till mig! Det gör du genom att bifoga filen i ett sånt där ebrev (Snälla skicka inte vanliga brev) till [prylis@datasektionen.se](mailto:prylis@datasektionen.se). Sätt ämnesraden “Det Quartuaste årskursmärket evah”, så hamnar alla mail på samma ställe. Annars blir allting bara dåligt.

Om du har gjort märket i vektorformat (bra!!!), skicka in den filen. Annars funkar en snuskigt högupplöst jpg eller png.

Skicka in ditt förslag senast 8 dec.

## Texten

Juste, du vet den där roliga texten som står på alla årskursmärken? Den ska __inte__ vara med i designen. Den kommer också bli framröstad samtidigt som märket. Du får gärna komma på nånting klyftigt som hör ihop med ditt märke, men det finns ingen garanti för att den texten vinner.

## Men när ska vi rösta dååååh?

Ni får välja ert årskursmärke på en Onsdagspub den 7 december. Först kommer ni att välja ett märke, sen får ni lägga fram förslag på en text och välja en sådan. På så sätt så kommer ni att få det bästa årskursmärket evah!

## Just do it!
-->

## Ovveguide

Som medlemmar i prylmångleriet är vi *såklart* experter på Ovvekultur, och ska nu göra vårt bästa för att lära alla er andra också.

För medlemmar i sektionen är det viktigaste plagget i garderoben såklart Ovven. Ovven pryds av märken och används på gasquer och andra studentevent som inte har en specifik klädkod. Ovven blir snabbt det dyraste plagget i din garderob när du samlar alla märken, så var rädd om den!

Datasektionens Ovve har den mest ärofyllda färgen cerise. Många andra sektioner gillar att säga att våran Ovve är rosa, men detta är fel! Den är cerise! Läs mer om [Ovvefärger](https://sv.wikipedia.org/wiki/Lista_över_studentoverallsfärger) för att kanske kunna känna igen vilken sektion någon kommer ifrån.

Traditionen att som student bära Ovve började på KTH i slutet av 60-talet som ett alternativ till b-frack. Läs mer om [studentovvar](https://sv.wikipedia.org/wiki/Studentoverall) om du är nyfiken.

Följande beskriver hur vi på datasektionen brukar göra med våra Ovvar. Andra sektioner och skolor gör likadant på en del sätt, men skulle ge helt andra svar på vissa frågor.

### Vett och etikett

Ovven får endast tvättas om bäraren är i Ovven. Det innebär att du måste bada eller duscha i din Ovve! Prylmångleriet anordnar varje år på våren eventet Plask, där vi tillsammans badar i våra Ovvar. Du får inte sy märken som täcker ryggens sigill (alltså deltat med en krans runt). Det finns många studenter som bär ovve, därför bör du sy ditt namn eller smeknamn längs framsidan på Ovvens högra ben, detta kallas för ditt Ovvenamn.
Enligt tradition sätter vi vissa märken på specifika ställen:

- KTH-märket ska sitta på vänster axel
- Datasektionens märke ska sitta över hjärtat
- Årskursmärket ska sitta på motsatt sida i samma höjd som sektionsmärket
- NØllemärken sitter i en vertikal rad på vänster ben där det tidigaste eventet sitter längst ner och nØllegasquemärket högst upp

Dataloger brukar ha Ovven nedcabbad vid användning. Det innebär att man enbart använder benen av Ovven och har ärmarna knutna runt midjan eller låter ärmarna hänga löst vid sidan av Ovven. Rykten säger att en ärm på Ovven får plats med ett helt flak i sig...

### Traditioner

En tradition är att man ska ha på sig sin Ovve på den 5:te tentan i en kurs (dvs 4:de gången du skriver en omtenta). Det finns även traditioner för senare omtentor, så som frack eller rustning. Så om du ser någon skriva tenta i Ovve, då vet du att de kämpar hårt för att slippa ta om tentan i frack.

Sedan har vi traditionen att byta olika delar av Ovven med personer från andra sektioner. Efter mycket forskande insåg Prylis att alla har varsitt svar om vad som ska göras för att byta vilken del. De populäraste delarna att byta är ben, ärmar och krage; de vanligaste "kraven" för att byta är kompis, förhållande, byta kropsvätska, eller samlag. Vissa hävdar till och med att byte kan ske fritt.

Ingen lista med traditioner är komplett utan att förklara Ovveoskulden. På vänstra benets ficka finns det ett litet märke från leverantören (JAC på dataovvar), detta kallas för Ovvens oskuld. Att ta andras oskulder och samla dem ses som prestigefyllt, så var inte förvånad ifall dataloger (eller andra overallare) försöker ta din från Ovven. Om någon försöker ta din osklud är det såklart okej att försvara den. Det enda sättet man får ta någons Ovveoskuld på är att bita loss den med tänderna.

### Ovvetips

Din Ovve har väldigt många fickor, men behövs mer plats kan ärmarna knytas för att skapa två enorma fickor. För den oerfarne kan det vara svårt att veta vad som är värdefullt at bära runt på, men här är några bra tips från Prylis: capshandduk, bytesmärken, sykit, barblade, shotglas, större mugg/kåsa, tejp, samt märkpenna. Karbinhakar är väldigt populära eftersom de kan användas för att hänga föremål i, såsom handdukar, glas eller annat pynt. Märken kan få Ovven snygg, men glöm inte att modifikationer även kan göra den användbar. Under fester är det inte direkt långsökt att Ovven blir blöt, så förvara inget som är för känsligt i den!

Bästa tipset Prylis kan ge är att **sy ordentligt**. Under festande och andra tokigheter kommer märken utan tvivel ramla av. Om du syr märken ordentligt och använder bra tråd (björntråd) behöver du inte sy alls lika ofta. Använd inte textillim eftersom det skapar fula fläckar på Ovven och märket.

### Hur får man tag på märken?

Målet med din Ovve är (förutom att ha kul) att göra den så snygg som möjligt. Vårt bästa tips för att uppnå det målet är att fylla den med så många olika coola märken som du kan få tag på. Tillsammans med andra modifikationer kommer märkena vara det som gör din Ovve unik. De vanligaste sätten att få tag på märken är att delta på event, gå på pubar, köpa i META, byta med andra personer eller köpa privat.

Efter all denna läsning hoppas jag att du blivit lite visare, och är redo att bli en riktig Overallare. 

Mvh
Prylis
