# JML

Välkommen till sektionens sida om jämlikhet, mångfald och lika villkor (JML)! Här kan du hitta allt du behöver för att jobba med JML (både som enskild medlem och i din nämnd/ditt projekt), men också information om vem som kan kontaktas om någonting händer eller om du som medlem vill diskutera någonting. Här finns även mer information om vad JML är och hur vi i sektionen arbetar med JML.

Under resurser finns länkar till andra viktiga dokument som är relaterade till JML, men även till olika redskap (såsom föreläsningar och cases) att använda när en arbetar med JML.

Under rubriken [Anmälan och Frågor](https://datasektionen.se/jml/anmalan-och-fragor) finns ett formulär du kan använda för att ställa frågor till JNO eller anmäla händelser till JNO (anonymt eller med namn). Frågor går jättebra att ställa anonymt, du kommer kunna få svar via mail ändå. Anmälningar går också bra att göra anonymt, men en anonym anmälan kan aldrig leda till någon utredning på KTH eftersom det då saknas vittnesmål. En anonym anmälan kan däremot leda till mer allmänna förebyggande åtgärder kring händelsen. Om du vill att en anmälan ska leda till en utredning och möjlighet till större påverkansmöjlighet för skolan behöver anmälan göras i någons namn.

Ansvarig för att upprätthålla informationen på denna sida är [JNO](https://dfunkt.datasektionen.se/position/id/6) (Jämlikhetsnämndens ordförande).

## Begreppslista

**Jämlikhet**: Att alla individer är av lika mycket värde; att de är av samma status och förtjänar lika mycket respekt.
**Mångfald**: Variation av egenskaper och bakgrund hos individer i en grupp. Kan delas in i primär och sekundär. Den primära mångfalden är sådant som är till stor del statiskt genom livet och som du mer eller mindre föds till, alltså de 7 diskrimineringsgrunderna (se Diskriminering). Den sekundära mångfalden är allt annat som gör dig till du, exempelvis ekonomisk situation, yrkesroll, familjesituation.
**Lika villkor**: Att alla personer ska ha samma möjligheter oavsett sina förutsättningar.
**THS JML-policy**: De riktlinjer för JML som gäller all verksamhet inom THS (däribland Datasektionen). Den finns att läsa i sin helhet HÄR.
**Sektionens Jämlikhetspolicy**: En förlängning av THS JML-policy som specificerar hur vi på sektionen tillämpar policyn och hur vi själva arbetar med JML. Den finns att läsa HÄR.
**KTHs rutiner för anmälan och utredning**: De rutiner för att ta emot anmälan och/eller utreda ärenden inom Diskriminering, trakasserier, sexuella trakasserier och kränkande särbehandling som KTH tillämpar. De finns att läsa HÄR.
**Likabehandling**: Att alla personer behandlas på samma villkor
**Diskriminering**: Att en person eller en grupp personer blir behandlad sämre på ett sätt kopplat till de sju diskrimineringsgrunderna. Diskrimineringen kan vara direkt, indirekt eller i form av trakasserier. Se mer under rubrik [Diskriminering och trakasserier](https://datasektionen.se/jml/diskriminering-och-trakasserier).

1. Kön
1. Könsidentitet eller uttryck
1. Etnisk tillhörighet
1. Religion eller annan trosuppfattning
1. Funktionsvariation
1. Sexuell läggning
1. Ålder

**Trakasserier**: Ett uppträdande som på något sätt kränker en person och på något sätt har koppling till diskrimineringsgrunderna (se ovan). De är i Sverige förbjudna enligt lag. Se mer under rubrik [Diskriminering och trakasserier](https://datasektionen.se/jml/diskriminering-och-trakasserier).
**Sexuella trakasserier**: En speciell sorts trakasserier som på något sätt anspelar på kroppen eller sex och som mottagaren uppfattar som obehagligt. Se mer under rubrik [Diskriminering och trakasserier](https://datasektionen.se/jml/diskriminering-och-trakasserier).
**Normer**: Det som är socialt accepterat och anses normalt. Kan ses som en oskriven regel för hur en _ska_ vara, se ut eller göra. Se mer under rubriken [Normer](https://datasektionen.se/jml/anmalan-och-fragor/normer).
**Bias**: En bedömning som kan uppfattas objektiv trots att den är grundad på personliga (medvetna och undermedvetna) åsikter.
**Cisperson**: Någon som identifierar sig med det vid födseln tilldelade könet.
**Transperson**: Någon som inte alls eller delvis identifierar sig med det vid födseln tilldelade könet.
**Icke-binär**: Någon som identifierar sig som mellan, bortom eller med båda könskategorierna kvinna/man.
**Tolkningsföreträde**: Personer tillhörande en förtryckt grupp har första tjing på att definiera hur det förtrycket ser ut, vad som är nedsättande mot denna grupp samt hur kampen skall föras
