# D-rektoratets sammansättning

D-rektoratet består av nio ledamöter. Dessa arbetar tillsammans i
styrelsen men fungerar också som samordnande kontakt för funktionärer
och nämnder på Konglig Datasektionen. Alla funktionärer har en
kontaktfunktionär.

En förteckning över funktionärernas kontaktperson i styrelsen finns [här](https://dsekt.se/kontaktperson).

## Sektionsordförande - Pontus Söderlund

Sektionens ordförande leder D-rektoratets arbete. Ordföranden ansvarar
även för kontakten med THS och andra sektioner.

Ordföranden ser till att saker blir gjorda på sektionen och får ta tag i
uppgifter som inte direkt faller på någon annan funktionär. Ansvarar
även för att det upprättas en verksamhetsberättelse varje år som talar
om vad som hänt under året.

**Kontakt**

Ordförande är nåbar på [ordf@datasektionen.se](mailto:ordf@datasektionen.se).

## Vice sektionsordförande - Christofer Gärtner

Vice ordförandens viktigaste roll är att assistera och avlasta
ordförande för att säkerställa att denna inte överarbetar sig. I detta
ingår bla. att vara beredd på att rycka in som ställföreträdande
ordförande om ordförande inte kan fullgöra sina förpliktelser, hålla
möten (som arbetsmöten,SM eller DM) och representera sektionen.

Vice sektionsordförande bör vara villig att ta många små uppgifter som
inte tillhör någon specifik D-rek'post eller hinns med av relevant
styrelseledamot. Det kontinuerliga ansvaret utgörs mest av fika samt
ansvar för sektionens nycklar och accesser.

**Kontakt**

Vice ordförande är nåbar på [vordf@datasektionen.se](mailto:vordf@datasektionen.se).

## Sekreterare - Olof Bargholtz Melcherson

Sekreteraren är ansvarig för styrdokument, handlingar, protokoll och annan
formalia på sektionen.
Den ser till att protokoll skrivs, justeras, undertecknas och arkiveras.
Sekreteraren ansvarar också för att brev delas ut till rätt personer.

**Kontakt**

Sekreterare är nåbar på [sekreterare@datasektionen.se](mailto:sekreterare@datasektionen.se).

## Kassör - Felix Murnion

Kassören håller helt enkelt reda på sektionens ekonomiska bit. Det
gäller deklarationer, fakturor och naturligtvis bokföringen. Kassören
och sektionsordföranden är de som har firmateckningsrätt för sektionen.

**Kontakt**

Kassör är nåbar på [kassor@datasektionen.se](mailto:kassor@datasektionen.se).

## Vice kassör - Emil Hultcrantz

Vice kassör arbetar tillsammans med kassören med sektionens ekonomi och finns
som extra stöd i ekonomiska frågor och arbetar naturligtvis även med bokföring.

**Kontakt**

Vice kassör är nåbar på [vkassor@datasektionen.se](mailto:vkassor@datasektionen.se).

## Ledamot för näringsliv och kommunikation - Adam Sjöberg

Arbetar med och för i styrelsen de frågor
som rör näringsliv och kommunikation, samt är kontaktperson för
sektionens verksamhet
som avser dessa områden. Dessa ansvarsområden inkluderar att:

-   överblicka och verka för stärkandet av varumärket Datasektionen
-   strategiskt arbeta med utvecklingen av sektionens olika verktyg för intern och extern kommunikation tillsammans med berörda funktionärer
-   strategiskt arbeta med utvecklingen av sektionens näringslivsverksamhet
-   bistå Näringslivsgruppen i samordnandet av näringslivsfrågor på sektionen

**Kontakt**

Ledamot för näringsliv och kommunikation är nåbar på [d-nok@datasektionen.se](mailto:d-nok@datasektionen.se).

## Ledamot för studiesociala frågor - Douglas Fischer

Har frågor som rör medlemmarnas psykiska
och fysiska miljö som ansvarsområde. Arbetar med att utveckla
medlemmarnas
studentliv. Dessa ansvarsområden inkluderar att:

-   strategiskt arbeta med utvecklingen av sektionens studiesociala
    verksamhet
-   verka för en god studiemiljö
-   verka för en god sammanhållning mellan sektionens engagerade medlemmar
-   från styrelsen arbeta med frågor som berör jämlikhet, mångfald och likabehandling på sektionen.

Det är viktigt att framhärda att miljö innefattar såväl den fysiska som
den psykosociala miljön.

**Kontakt**

Ledamot för studiesociala frågor är nåbar på [d-ssf@datasektionen.se](mailto:d-ssf@datasektionen.se).

## Ledamot för utbildningsfrågor - Abhinav Sasikumar

Det löpande arbetet med utbildningsfrågor sköts av Studienämnden. Deras
kontaktperson i styrelsen ser till att arbetet inte stannar av. Ibland
kan ledamoten till och med få representera på något utskottsmöte som KTH
håller.

**Kontakt**

Ledamot för utbildningsfrågor är nåbar på [d-uf@datasektionen.se](mailto:d-uf@datasektionen.se).

## Ledamot för studiemiljö och likabehandling - Amanda Berg

Har det övergripande ansvaret för alla frågor kopplade till den fysiska och psykiska studiemiljön. Är styrelsens kontakt för frågor som rör dessa områden. Dessa ansvarsområden inkluderar att

-   verka för en god studiemiljö
-   ha en samordnade roll tillsammans med D-UF för de som arbetar med studentinflytande gentemot EECS på sektionen
-   hantera JML-incidenter och leda kontakten med externa resurser
-   från styrelsen arbeta med frågor som berör jämlikhet, mångfald och likabehandling på sektionen.

**Kontakt**

Ledamot för studiemiljö och likabehandling är nåbar på [d-sol@datasektionen.se](mailto:d-sol@datasektionen.se).
