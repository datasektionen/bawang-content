# Krisplan - Konglig Datasektionen

Skillnaden mellan en kris och en olycka är hur grav händelsen är. En händelse som vi snabbt själva kan åtgärda såsom en mindre skada, exempelvis att en tallrik går sönder är en olycka. En händelse som starkt kan skada vårt varumärke, eller vår verksamhet är en kris. Självfallet vill vi förhindra bägge typerna av händelser i vår verksamhet och hantera de så bra som möjligt. Den senare typen av händelser är dock oftast svårare att hantera bra instinktivt, därför finns det en krisplan som hjälp vid den typen av situationer för att vägleda i hanteringen.

### Nummer som är bra att ha:

- [112](tel: 112): vid akuta ärenden
- KTHs Larmnummer: [08 - 790 77 00](tel: 08 - 790 77 00). Vid akut behov av väktare eller för att underrätta KTH:s säkerhetsavdelning.
- KTHs Väktarstöd: [08 - 790 99 00](tel: 08 - 790 99 00). Vid mindre akuta ärenden då ni behöver komma i kontakt med väktare, du kommer uppmanas att lämna ditt nummer så kommer en väktare att kontakta dig.
- Polisen: [114 14](tel: 114 14) - vid ej brådskande ärenden
- Sjukvårdsupplysningen: [1177](tel: 1177) - vid ej brådskande ärenden
- Giftinformationscentralen: [010 - 456 67 00](tel: 010 - 456 67 00) - vid ej brådskande ärenden

### Nummer på KTH:

- Datasektionens Ordförande: [073 - 042 74 36](tel: 073 - 042 74 36) (Johan Hamredahl)
- Datasektionens Vice Ordförande: [076 - 077 33 43](tel: 076 - 077 33 43) (William Nilsson)
- THS Ordförande: [08 - 790 98 84](tel: 08 - 790 98 84) (Charley Jönsson)
- Kriskontakt på EECS-skolan: [08 - 790 99 99](tel: 08 - 790 99 99) (Nummer till krisgruppen)
- Säkerhetschef på KTH: [070 - 342 38 10](tel: 070 - 342 38 10) (Roine Hammar)

### Adresser på KTH:

- **META**, Osquars backe 21
- **Nymble**, Drottning Kristinas väg 15-19
- **Maskinparken**, parken vid Brinellvägen 25-29 (parkering vid B-huset)
- **Borggården**, Lindstedtsvägen 3 (valvet)

### Sjukvårdslådan, hjärtstartare samt hantering av olyckor

I META finns det två sjukvårdslådor, en stor samt en liten. Den lilla kan tas med när man har event som inte är i META, exempelvis Lådbilsquarnevalen eller Osqvik. Den stora lådan ska aldrig lämna META. Studerandeskyddsombud ansvar för inventering av den stora sjukvårdslådan.

Det finns en hjärtstartare i META som hänger på väggen bredvid nödutgången, precis innan man kommer ut i hallen. Moderna hjärtstartare är så pass lättanvända så att ingen specifik träning behövs.

Har något gått sönder i META kan det rapporteras till sektionslokalsansvariga på

[lokalchef@d.kth.se](mailto:lokalchef@d.kth.se) eller [sektionslokal@medieteknik.com](mailto:sektionslokal@medieteknik.com).

## Brand i META

**Situation**:

Brandlarmet går i META, alternativt att brand observeras eller byggnaden rasat in eller liknande.

**Mål**:

Att utrymma lokalen och se till att ingen kommer till skada. Se till att folk rör sig till uppsamlingsplats, för META är det Borggården.

**Handling**

Utrym lokalen enligt utrymningsplanen. Kan branden släckas själv, gör det, annars ring brandkåren.

**Vid brand, kontakta:**

1. Evakuera lokalen genast, om branden kan släckas utan att någon utsätts för risk så gör det.
2. Larma räddningstjänsten på [112](tel: 112) och uppge Osquars backe 21. Följ alltid larmoperatörens instruktioner i först hand, uppge explicit att ni ringer från KTH.
3. Ring KTH:s larmnummer, [08-790 77 00](tel: 08-790 77 00)
4. Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.


## Inbrott i META

**Situation:**

Du ser att ett inbrott pågår i META eller att ett inbrott har inträffat.

**Mål:**

I första hand att ingen kommer till skada och i andra hand att brottet förhindras.

**Handling vid pågående inbrott:**

1. Ta dig och andra ut ur lokalen.
2. Kontakta Polisen, [112](tel: 112), samt ambulans om personskada uppkommit och uppge Osquars backe 21. Följ alltid deras instruktioner i första hand. Uppge att ni ringer från KTH.
3. Kontakta KTH:s larmnummer, [08-790 77 00](tel: 08-790 77 00).
4. Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.

**Handling vid inträffat inbrott:**

1. Kontakta KTHs larmnummer, [08-790 77 00](tel: 08-790 77 00). Fråga om du ska kontakta polisen.
2. Kontakta Polisen, [114 14](tel: 114 14) och uppge Osquars backe 21. Om de påpekar att vi har egna väktare, säg att väktarna bad dig ringa.
3. Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.
4. Underrätta Konglig lokalchef
5. Polisanmälan upprättas av Ordförande i samråd med polisen

## Akut sjukdom/skada vid aktivitet

**Situation:**

Någon blir allvarligt sjuk eller skadad i samband med sektionsaktivitet.

**Mål**:

Personen får vård, tillståndet försämras inte. Personen får kontakt med anhöriga, kanske genom hjälp från sjukvården.

**Handling:**

Handla utifrån rubriken Kontakta. Om personen inte har familj i Stockholm, se till skicka med en vän eller liknande till sjukvården.

**Kontakta**:

1. Sjukvård, [112](tel: 112). Uppge att ni ringer från KTH. Följ alltid deras instruktioner i första hand.
2. KTHs larmnummer: [08-790 77 00](tel: 08-790 77 00)
3. Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.

## Dödsfall

**Situation:**

Någon har dött och du är på plats vid dödsfallet.

**Mål**:

Rätt personer ska involveras för att saker ska hanteras på ett bra sätt.

**Handling**:

Handla utifrån rubriken Kontakta. Se till att kroppen hamnar på sjukhus och att närvarande blir lugnade. Meddela INTE UNDER NÅGRA OMSTÄNDIGHETER anhöriga om dödsfallet då det är Polisens jobb. De är tränade i det och har rutiner kring hanteringen av sådana ärenden.

**Kontakta:**

1. Kontakta sjukvård genom [112](tel: 112). Uppge att ni ringer från KTH. Följ alltid deras instruktioner i första hand.
2. KTH:s larmnummer: [08-790 77 00](tel: 08-790 77 00)
3. Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.

## Hot och våld

**Situation:**

Du eller någon är eller har blivit utsatt för hot eller våld i samband med sektionsaktivitet eller på campus.

**Mål:**

Se till att alla är säkra, prioritera att få bort människor istället för att agera heroiskt.

**Kontakta:**

1. Tillkalla Polisen genom [112](tel: 112), samt ambulans om personskada uppkommit. Följ alltid deras instruktioner i första hand. Uppge att ni ringer från KTH.
2. Ring KTHs larmnummer: [08-790 77 00](tel: 08-790 77 00)
3. Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.

## Övergrepp

**Situation:**

Någon har blivit utsatt för sexuella eller verbala trakasserier, ev. våld har förekommit.

**Mål:**

Inblandade ska känna sig trygga. Ryktesspridning ska motverkas. Målet är inte att reda ut vad som hänt, utan det viktiga är att alla känner sig trygga.

**Handling:**

Identifiera någon person i närheten som den utsatta är trygg med. Uppmuntra dem att röra sig till en plats där det känns tryggare. Erbjud dig att ringa någon, men lämna dem i övrigt ifred.

**Någon av följande kan kontaktas:**

Det är viktigt att respektera offrets önskan om vilka ska blandas in.

- Tillkalla Polisen genom [112](tel: 112), samt ambulans om personskada uppkommit. Följ alltid deras instruktioner i första hand. Uppge att ni ringer från KTH.
- KTHs larmnummer: [08-790 77 00](tel: 08-790 77 00)
- Sektionsordförande
- Valfri person i styrelsen.
  - Individuella mailadresser hittas på [dfunkt.datasektionen.se](https://dfunkt.datasektionen.se/)
- Jämlikhetsnämndens Ordförande, [jamlikordf@d.kth.se](mailto:jamlikordf@d.kth.se)
- För kontaktuppgifter till resurser på THS eller KTH, se sektionens JML-policy på [styrdokument.datasektionen.se](http://styrdokument.datasektionen.se).

## Risk för varumärkesskada

**Situation:** Du blir kontaktad av press och media i din roll som student/sektionsaktiv på KTH angående sektionens verksamhet.

**Mål:**

Ryktesspridning ska motverkas.

**Handling:**

Svara inte på några frågor utan hänvisa till din sektionsstyrelse, de kan svara på frågorna som media har och sköta ärendet.

**Hänvisa eller kontakta någon av följande:**

- Kontakta Ordförande, om Ordförande inte svarar så lämna ett meddelande, skicka ett SMS och ring sedan Vice Ordförande.

Ordförande i sin tur kontaktar <span style="text-decoration:underline;">alltid</span> THS och EECS.
